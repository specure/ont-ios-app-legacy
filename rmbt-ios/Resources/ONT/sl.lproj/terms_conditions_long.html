<!DOCTYPE HTML PUBLIC "-//W3C//DTD HTML 4.0 Transitional//EN">
<html>
    <head>
        <meta http-equiv="content-type" content="text/html; charset=UTF-8"/>
        <style>
            h1 { font-size: 120%;}
            h2 { font-size: 100%;}
            h3 { font-size: 100%;}
            a:link {color:#bbd8ff}
            a:visited {color:#bbd8ff}
            a:hover {color:#bbd8ff}
            a:active {color:#bbd8ff}
            p { text-align:justify; }
            .tc_border { border-style:solid; border-width:2px; padding: 0px 0.5em; }
            </style>
        
    </head>
    <body style="color:white; font-size:80%; background-color:#2D313A;">
        <h1 align="center">
            <strong>SPLOŠNI POGOJI UPORABE SISTEMA ZA SPREMLJANJE KAKOVOSTI ŠIROKOPASOVNIH STORITEV Example TEST NET IN IZJAVA O ZASEBNOSTI</strong>
        </h1>
        <h2 align="justify">
            <strong>1. Splošni pogoji uporabe sistema za spremljanje kakovosti širokopasovnih storitev Example Test Net</strong>
        </h2>
        <p align="justify">
        Agencija za komunikacijska omrežja in storitve Republike Slovenije (agencija) nudi zainteresiranim uporabnikom možnost uporabe programske rešitve Example Test
        Net za preverjanje kakovosti in prepustnosti trenutne širokopasovne povezave. Uporabniki, mlajši od 15 let, lahko uporabljajo Example Test Net s privolitvijo
        staršev oziroma zakonitega skrbnika.
        </p>
        <p align="justify">
        Uporaba Example Test Neta na mobilnih napravah je lahko povezana z večjo količino porabe podatkov. Pri uporabi testa na tehnologiji 3G znaša običajna poraba
        podatkov v okviru enega testa med 5 in 10 MB, na tehnologiji 4G pa lahko preseže tudi <strong>100 MB</strong>. Za obe navedeni oceni velja predpostavka kakovostne povezave
        v omrežje mobilnega operaterja. Agencija ne prevzema nobene odgovornosti za porabljene količine podatkov uporabnikov in s tem povezanih stroškov.
        </p>
        <p align="justify">
        Example Test Net uporabnikom zagotavlja pregledne in izčrpne informacije o trenutni kakovosti storitve širokopasovnega dostopa ob hkratnem upoštevanju uporabnikove zasebnosti.
        Test temelji na načelu odprte kode in odprtih podatkov. V skladu z načelom odprte kode je izvorna koda programske opreme Example Test Neta v celoti javno dostopna z namenom večje
        preglednosti in zanesljivosti. Vsakršna komercialna uporaba izvorne kode Example Test Net, ki je objavljena skladno z MIME licenco, je prepovedana. Logotip in pisava (font) Example Test
        Neta nista izdana v skladu z načelom odprte kode in odprtih podatkov, zato je njuno kopiranje, spreminjanje ali obdelovanje v spremenjeni ali nespremenjeni obliki prepovedano.
        Rezultati meritev Example Test Neta so v skladu z načelom odprtih podatkov objavljeni na <a href="https://www.example.org/sl/opendata">https://www.example.org/sl/opendata</a> in se
        lahko uporabljajo na podlagi licence <a href="https://creativecommons.org/licenses/by/4.0/">Creative Commons Attribution 4.0 (CC BY 4.0)</a>. Podatki so prosto
        dostopni splošni javnosti za namene informiranja, uporabe, razširjanja in druge načine uporabe. Za podatke, ki niso javno objavljeni, so pa shranjeni v primarni Example Test Net
        bazi, ne velja načelo odprtih podatkov.
        </p>
        <p align="justify">
        Povezave in sklicevanja na druge spletne strani ali osebe izven agencije so zagotovljene zgolj zaradi lažje uporabe in naj se ne smatrajo kot odobrene s
        strani Agencije. Agencija to storitev nudi zgolj zaradi zagotavljanja večjega in lažjega javnega dostopa do informacij. Kjer naša spletna stran zagotavlja
        povezave do drugih spletnih strani, Agencija ne odgovarja za vsebino, avtorske pravice ali politiko varovanja zasebnosti ter ne odgovarja za kakršnokoli
        škodo, ki nastane uporabnikom zaradi uporabe ali v povezavi z uporabo te spletne strani oziroma z uporabo kakršnihkoli sredstev ali storitev, ki jih ta
        spletna stran nudi, četudi bi bila agencija obveščena o možnosti nastanka takšne škode oziroma o možnosti razumnega predvidevanja takšne izgube ali škode.
        </p>
        <p align="justify">
        Agencija si bo prizadevala za redno posodabljanje različice za brskalnik in mobilne aplikacije Example Test Neta, hkrati pa ne daje nobenega zagotovila za
        trajno razpoložljivost sistema Example Test Net in si pridržuje izključno pravico do sprememb, dodajanja ali izbrisa delov oziroma celotnega Example Test Neta
        brez predhodne najave ter začasnega ali trajnega umika iz objave.
        </p>
        <p align="justify">
        Vsi podatki, pridobljeni s pomočjo sistema za spremljanje kakovosti širokopasovnih storitev Example Test Net, so izključno informativne in ponazorilne narave,
        zato agencija ne odgovarja za morebitne zaključke ali sklepanja tretjih oseb povezanih s primerjavo ali rangiranjem operaterjev omrežja in ponudnikov
        storitev. Agencija ne sprejema nobene odgovornosti za aktualnost, pravilnost, celovitost ali kakovost objavljenih podatkov. Z namenom zagotoviti pravilnost
        rezultatov lahko agencija označi in/ali izloči meritve, ki so se izkazale kot neverodostojne. Agencija ni odgovorna za materialno ali nematerialno škodo, ki bi uporabniku ali komu drugemu nastala
        zaradi uporabe ali neuporabe podatkov oziroma zaradi uporabe napačnih ali nepopolnih podatkov. Kadar se agencija na podlagi zakona, ki bi ga bilo treba
        uporabiti v konkretnem primeru, ne more izogniti odgovornosti za nastalo škodo, je njena odgovornost omejena na veliko malomarnost in naklep.
        </p>
        <h2 align="justify">
            <strong>2. Izjava o zasebnosti</strong>
        </h2>
        <p align="justify">
        Agencija spoštuje pravico do zasebnosti in brez izrecne privolitve uporabnikov ne bo zbirala nobenih osebnih podatkov. Osebni podatki, ki jih bo agencija
        pridobila na podlagi izrecne in informirane privolitve uporabnikov, bodo obravnavani upoštevaje najvišje standarde varnosti in zaupnosti in sicer v skladu
        z Zakonom o varstvu osebnih podatkov (ZVOP-1).
        </p>
        <p align="justify">
        <strong>Uporabniki morajo pred uporabo Example Test Neta podati izrecno privolitev k </strong>
        <strong>Splošnim pogojem uporabe sistema za spremljanje kakovosti širokopasovnih storitev Example Test Net in izjavi o zasebnosti</strong>
        . Brez tega se Example Test Neta ne da opraviti.
        <u>
            S potrditvijo splošnih pogojev uporabe in politike zasebnosti se uporabnik hkrati izrecno strinja, da lahko agencija, kot upravljavec osebnih podatkov,
            za določeno obdobje zbira in obdeluje osebne podatke, navedene v točki 2.1.1
        </u>
        , za namene, navedene v točki 2.1.2. Privolitev (DA/NE) se zabeleži za namen evidentiranja, da so bili splošni pogoji uporabe in izjava o zasebnosti
        potrjeni. V primeru, da pride do sprememb pri obdelavi in prenosu podatkov (v zvezi s posodobitvami ali novimi izdajami programske opreme Example Test Net),
        morajo uporabniki ponovno podati svojo privolitev k splošnim pogojem uporabe in izjavi o zasebnosti.
        </p>
        <p align="justify">
        Agencija se zavezuje, da bo zbirala, hranila in obdelovala osebne podatke uporabnikov skladno z določili ZVOP-1. Osebni podatki se v nobenem primeru ne
        zbirajo za komercialne namene. Agencija posameznih uporabnikov ne bo poskušala identificirati in podatkov, ki jih pridobi, ne bo povezovala z določenimi
        uporabniki.
        </p>
        <p align="justify">
        Zbirka osebnih podatkov, s katerimi upravlja agencija na podlagi uporabe sistema za spremljanje kakovosti širokopasovnih storitev Example Test Net, je bila
        skladno s prvim odstavkom 27. člena ZVOP-1 prijavljena Informacijskemu pooblaščencu.
        </p>
        <p align="justify">
        Za morebitna vprašanja v zvezi v varstvom osebnih podatkov in politiko zasebnosti pri uporabi sistema za spremljanje kakovosti širokopasovnih storitev Example
        Test Net je agencija na voljo na kontaktnem naslovu <a href="mailto:example@example.org">example@example.org</a>.
        </p>
        <p align="justify">
        Sistem za spremljanje kakovosti širokopasovnih storitev Example Test Net za Android mobilne naprave vključuje dva ločena testa:
        </p>
        <ul>
            <li>
                <p align="justify">
                <strong>Example Test Net</strong>
                je splošni test in izmeri zakasnitev (latenco), pritočno hitrost (Download), odtočno hitrost (Upload) in druge parametre omrežne povezave,
                </p>
            </li>
            <li>
                <p align="justify">
                <strong>NDT test</strong>
                (Network Diagnostic Tool test) je dodaten in obsežnejši test, ki temelji na raziskovalni platformi M-Lab in zajema tudi druge tehnične parametre
                povezave in se izvaja izključno na Android platformi.
                </p>
            </li>
        </ul>
        <p align="justify">
        Uporabniki lahko zaženejo samo Example Test Net test, kadar to posebej označijo v nastavitvah pa poleg tega tudi NDT test.
        </p>
        <h3 align="justify">
            <strong>2.1 Example Test Net</strong>
        </h3>
        <h4 align="justify">
            <strong>2.1.1 Kateri podatki se obdelujejo in prenašajo?</strong>
        </h4>
        <p align="justify">
        V okviru Example Test Net testa se za mobilne naprave s platformo Android <strong>obdelujejo</strong> naslednji podatki:
        </p>
        <ul>
            <li>
                <p align="justify">
                zakasnitev (latenca), hitrost in količina prenosa podatkov v obe smeri (pritočna/odtočna),<strong>*</strong>
                </p>
            </li>
            <li>
                <p align="justify">
                parametri kakovosti in transparentnosti povezave (npr. jakost signala, dostopnost vrat TCP/UDP, detekcija spreminjanje vsebine, čas prenosa
                referenčne spletne strani) ter verodostojnost meritve,<strong>*</strong>
                </p>
            </li>
            <li>
                <p align="justify">
                testni parametri (uporabljena testna metoda, napredek testa, uporabljeni testni strežnik, uporabljena nastavitev testa (npr. čas trajanje testa)),            <strong>*</strong>
                </p>
            </li>
            <li>
                <p align="justify">
                interni identifikator odjemalca (UUID odjemalca) in število opravljenih testov,
                </p>
            </li>
            <li>
                <p align="justify">
                javni identifikator odjemalca (zamenja se vsaj vsakih 24 ur),<strong>*</strong>
                </p>
            </li>
            <li>
                <p align="justify">
                sinhronizacijska koda in podatki o odjemalcu (jezik, lokalni IP, verzija, ,
                </p>
            </li>
            <li>
                <p align="justify">
                čas izvedbe testa in časovni pas,<strong>*</strong>
                </p>
            </li>
            <li>
                <p align="justify">
                indikator prisotnosti omrežnega mehanizma za prevajanje naslovov IP (NAT/PAT) ,<strong>*</strong>
                </p>
            </li>
            <li>
                <p align="justify">
                različica uporabljenega naslova IP (IPv4 ali IPv6),<strong>*</strong>
                </p>
            </li>
            <li>
                <p align="justify">
                IP javni naslov uporabnika,
                </p>
            </li>
            <li>
                <p align="justify">
                identifikator brezžičnega omrežja (WiFi SSID) in numerični identifikator brezžičnega omrežja (WiFi BSSID) ter vrsta enkripcije,
                </p>
            </li>
            <li>
                <p align="justify">
                identifikatorji mobilnega omrežja (domače omrežje, gostujoče omrežje),<strong>*</strong>
                </p>
            </li>
            <li>
                <p align="justify">
                uporabljena mobilna tehnologija (EDGE, UMTS, HSPA, LTE),<strong>*</strong>
                </p>
            </li>
            <li>
                <p align="justify">
                ime, država, mobilnega omrežja in ponudnika storitev ter gostovanje, <strong>*</strong>
                </p>
            </li>
            <li>
                <p align="justify">
                geografska lokacija odjemalca in smer gibanja<strong>**</strong>
                </p>
            </li>
            <li>
                <p align="justify">
                tip naprave/model, operacijski sistem/različica Example Test Net aplikacije,<strong>**</strong>
                </p>
            </li>
            <li>
                <p align="justify">
                javni identifikator posamezne meritve (generira se ob vsaki meritvi),<strong> **</strong>
                </p>
            </li>
            <li>
                <p align="justify">
                anonimiziran javni naslov IP (zakrit zadnji oktet)**
                </p>
            </li>
        </ul>
        <p align="justify">
        Podatki, ki niso označeni z zvezdico (<strong>*</strong>), niso javno dostopni in se ne razkrivajo. Dostop do njih ima izključno agencija.
        </p>
        <p align="justify">
        Podatki, označeni z zvezdico (<strong>*</strong>), so <strong>javno objavljeni </strong>in <strong>vidni </strong>vsem na spletni strani Example Test Net ter
        prosto <strong>dostopni</strong> za prenos kot odprti podatki za namene informiranja, uporabe, in razširjanje.
        </p>
        <p align="justify">
        Podatki, označeni z dvema zvezdicama (<strong>**</strong>), so <strong>javno objavljeni </strong>in <strong>vidni </strong>vsem na spletni strani Example Test
        Net ter prosto <strong>dostopni</strong> za prenos kot odprti podatki za namene informiranja, uporabe, razširjanje ter druge namene, samo    <strong>ob izrecni predhodni privolitvi uporabnika</strong>. Svojo privolitev za javno objavo navedenih podatkov lahko uporabnik kadarkoli prekliče, tako
        da v meniju ''Nastavitve'' odstranite kljukico z zavihka ''Objava osebnih podatkov''. Ta preklic velja za naprej in ne pomeni umika oziroma brisanja
        podatkov za nazaj. V kolikor pred prvo meritvijo uporabnik ne bo izrecno privolil v javno objavo podatkov o geografski lokaciji odjemalca in smeri gibanja,
        tipu oziroma modelu naprave, operacijskem sistemu in različici Example Test Net aplikacije, ki ga uporablja, javnemu identifikatorju posamezne meritve, ki se
        generira se ob vsaki meritvi, ter anonimiziranem javni naslov IP se pri rezultatih opravljenih meritev navedeni podatki ne bodo javno objavili, bodo pa
        zabeleženi v podatkovni bazi sistema Example Test Net, s katero upravlja agencija. Izjema je geografska lokacija uporabnika, ki je v primeru, da privolitev
        uporabnika za javno objavo podatkov ni podana, anonimizirana v krogu premera 300m in objavljena le v tej obliki.
        </p>
        <h4 align="justify">
            <strong>2.1.2 Namen zbiranja osebnih podatkov</strong>
        </h4>
        <h5 align="justify">
            2.1.2.1. Primarna podatkovna baza
        </h5>
        <p align="justify">
        Vsi podatki, ki jih agencija pridobi na podlagi uporabe Example Test Neta, in vsi rezultati meritev (vsi podatki našteti pod točko 2.1.1.), ki jih izvajajo
        uporabniki in agencija, se zapisujejo v primarno podatkovno bazo. Dostop do primarne podatkovne baze je na voljo samo agenciji oziroma pri njej zaposlenim
        osebam, ki upravljajo z bazo podatkov. Uporabniki in agencija lahko preko sistema Example Test Net izvajajo meritve zmogljivosti in kakovosti omrežnih
        storitev operaterjev in ponudnikov storitev. Zbrane podatke uporablja agencija z namenom spremljanja stanja in regulatornega nadzora na področju dostopa do
        mobilnih, brezžičnih in fiksnih širokopasovnih storitev. Pokaže ji na primer, kje v Sloveniji in pri katerih ponudnikih storitev obstajajo potencialne
        težave z dostopom do internetnih storitev, kje ni pokrivanja z mobilnim in brezžičnim signalom ter kako napreduje pokrivanje opredeljenih belih lis, kot
        izhaja iz odločb o dodelitvi radijskih frekvenc.
        </p>
        <p align="justify">
        Vsi podatki, navedeni pod točko 2.1.1. se v primarni bazi podatkov hranijo 10 let, razen IP javnega naslova uporabnika, ki se hrani 6 mesecev.
        </p>
        <p align="justify">
        IP javni naslov uporabnika se obdeluje za potrebe določanja operaterja omrežja, prepoznavanje potencialne neprimerne uporabe testa in pripravo zgodovine
        meritev za uporabnike. Po opravljenem testu se samo mrežni del IP naslova (anonimiziran javni naslov IP) zapiše v podatkovno bazo, ki je javno dostopna v
        skladu z načelom odprtih podatkov. Celoten IP naslov je zabeležen v primarni podatkovni bazi, vendar javnosti ni razkrit in je viden samo uporabniku na
        mobilni aplikaciji pod rubriko ''Podrobnosti'' ali pa v brskalniku pod rubriko ''Zgodovina''.
        </p>
        <p align="justify">
        Podatek o identifikatorju brezžičnega omrežja se hrani z namenom, da ima uporabnik boljši pregled nad svojimi meritvami, opravljenimi preko brezžičnega
        omrežja, predvsem kadar opravlja meritve preko različnih WiFi dostopnih točk, in mu je v pomoč pri razumevanju rezultata posamezne meritve.
        </p>
        <h5 align="justify">
            2.1.2.2. Baza javno dostopnih podatkov
        </h5>
        <p align="justify">
        Izbrani in anonimizirani podatki opravljenih meritev (pod točko 2.1.1. označeni z eno zvezdico (*) oziroma dvema zvezdicama (**), kadar uporabnik to
        izrecno privoli) so javno dostopni preko spletnega portala <a href="http://www.example.org">www.example.org</a> in zainteresirani javnosti omogočajo
        neodvisen in realen vpogled v stanje mobilnih, brezžičnih in fiksnih komunikacijskih sistemov ter internetnih storitev na območju Slovenije. Uporabnikom
        nudijo informacije kakšno omrežno pokrivanje zagotavlja določeno omrežje oziroma določen ponudnik storitev na nivoju slovenskih regij, mest, okrožij in
        najbolj razširjenih vsakodnevnih komunikacijskih poti. Informacije o mobilnem pokrivanju so pomembne predvsem za uporabnike, ki dnevno migrirajo na območju
        Slovenije ali pa za uporabnike, ki so brez možnosti dostopa do fiksnega širokopasovnega omrežja.
        </p>
        <p align="justify">
        Podatki, zbrani v bazi javno dostopnih podatkov, se hranijo 10 let.
        </p>
        <h3 align="justify">
            <strong>2.2 NDT Test</strong>
        </h3>
        <p align="justify">
        NDT test (Network Diagnostic Test) zagotavlja napredno meritev hitrosti in diagnostiko omrežja in je primeren za napredne uporabnike omrežja. Poleg meritev
        hitrosti skuša NDT Test ugotoviti kaj je vzrok za omejeno hitrost in nudi podrobno navedbo ugotovljenega stanja.
        </p>
        <h4 align="justify">
            <strong>2.2.1 Kateri podatki se obdelujejo in prenašajo?</strong>
        </h4>
        <p align="justify">
        Med naprednim NDT testom se <strong>obdelujejo</strong> in <strong>prenašajo</strong> naslednji podatki:
        </p>
        <ul>
            <li>
                <p align="justify">
                hitrost prenosa podatkov v obe smeri (pritočna/odtočna),
                </p>
            </li>
            <li>
                <p align="justify">
                parametri protokola TCP/IP (npr. TCP Receive window),
                </p>
            </li>
            <li>
                <p align="justify">
                delež IP izgub paketov med prenosom, napake pri povezovanju (npr. poldupleks),
                </p>
            </li>
            <li>
                <p align="justify">
                zakasnitve/nestabilnost podatkovne povezave (ping),
                </p>
            </li>
            <li>
                <p align="justify">
                testni parametri (testna metoda, testni strežnik, konfiguracija testa),
                </p>
            </li>
            <li>
                <p align="justify">
                operacijski sistem (ime/različica) in arhitektura procesorja,
                </p>
            </li>
            <li>
                <p align="justify">
                Java okolje (ime/različica),
                </p>
            </li>
            <li>
                <p align="justify">
                različica IP,
                </p>
            </li>
            <li>
                <p align="justify">
                IP naslov (lokalni/javni),
                </p>
            </li>
            <li>
                <p align="justify">
                gostiteljsko ime računalnika,
                </p>
            </li>
            <li>
                <p align="justify">
                stanje NAT in požarne pregrade ter parametri podatkovne povezave,
                </p>
            </li>
            <li>
                <p align="justify">
                čas testa,
                </p>
            </li>
            <li>
                <p align="justify">
                preneseni testni podatki.
                </p>
            </li>
        </ul>
        <p align="justify">
        NDT test upravlja M-Lab, ki tudi obdeluje in objavlja podatke, pridobljene s tem testom.
        </p>
        <p align="justify">
        M-Lab je konzorcij partnerjev (New America Foundation's Open Technology Institute, PlanetLab Consortium, Google Inc. in akademskih raziskovalcev) iz
        raziskovalnega, industrijskega in javnega okolja, namenjen zagotavljanju ekosistema za neodvisno spremljanje meritev delovanja globalnega omrežja. Pri
        svojem delu je M-Lab odvisen od podpore in vključenosti podobno mislečih ljudi in organizacij. V okviru M-Laba lahko raziskovalci objavijo svoja
        odprtokodna orodja za spremljanje internetnih storitev. Podatki zbrani s temi orodji so javno objavljeni. Cilj M-Laba je napredna raziskava omrežja in
        zagotavljanje koristnih informacij javnosti o njihovem širokopasovnem dostopu.
        </p>
        <p align="justify">
        Več o metodologiji NDT testa, si lahko preberete na spletni strani <a href="https://code.google.com/p/ndt/wiki/NDTTestMethodology">M-Lab</a>. Podatki, ki
        se obdelujejo med NDT testom, se prenašajo na M-Lab distribuirano raziskovalno platformo (    <a href="http://www.measurementlab.net">www.measurementlab.net</a>). To pomeni, da te <strong>podatke javno objavlja M-Lab in so prosto dostopni</strong>
        splošni javnosti za namene informiranja, uporabo, razširjanje in druge namene v skladu s politiko<a href="http://www.measurementlab.net/privacy">M-Lab politiko zasebnosti</a>. Podatki meritev so dostopni na spletnih straneh M-Lab platforme:    <a href="https://code.google.com/p/m-lab/wiki/HowToAccessMLabData">https://code.google.com/p/m-lab/wiki/HowToAccessMLabData</a>. Mobilna aplikacija za
        Android Example Test Net obdeluje in prenaša rezultate NDT testa, ki so na mobilni aplikaciji vidni pri posamičnem testu pod rubriko ''Podrobnosti'', na
        brskalniku, če je uporabnik izvedel sinhronizacijo meritev med različnimi napravami, pa pod rubriko ''Zgodovina''.
        </p>
        <h4 align="justify">
            <strong>2.2.2 Varovanje osebnih podatkov in njihov iznos v tretjo državo </strong>
        </h4>
        <p align="justify">
        Med NDT testom se IP naslov, ki je dodeljen mobilnemu terminalu, obdeluje in pošlje na M-Lab raziskovalno platformo, ki je izven Evropske unije (EU). To
        pomeni, da M-Lab podatke <strong>stalno hrani</strong> in so <strong>javno objavljeni</strong> splošni javnosti za namene informiranja, uporabe,
        razširjanje in druge namene v skladu s politiko M-Lab-Open Data. Zahteve, povezane z varstvom osebnih podatkov, v državah, ki niso članice EU, so lahko
        manj stroge od zahtev v državah članicah EU. Ker se IP naslov obdeluje in prenaša izven EU, to pomeni, da je lahko identiteta uporabnika Example Test Neta
        prepoznana oziroma bi bila lahko prepoznana, kar bi lahko privedlo do določitve identitete uporabnika (posameznika) v smislu 6. člena ZVOP-1.
        </p>
        <p align="justify">
        Meritev, ki je rezultat uporabe Example Test Net-a, je zaradi številnih
        dejavnikov, ki lahko nanjo vplivajo, zgolj informativne narave in ne
        predstavlja formalnega dokaza o dejanski hitrosti šrirokopasovnega
        priključka, na katerem je bila meritev opravljena. Iz tega razloga meritev ne daje podlage za pričetek kakršnih koli postopkov, predvsem
        uporabniških sporov, pred Agencijo niti ne more biti uporabljena kot dokaz v takih postopkih.
        </p>
        <p align="justify">
        Pred prvim zagonom NDT testa mora uporabnik ponovno potrditi splošne pogoje uporabe in izjavo o zasebnosti Example Test Neta, s čimer    <strong>poda privolitev, da se njegovi podatki iznesejo in posredujejo izven EU</strong>, nato pa mora posebej označiti okvirček „Želim pognati izbirni NDT
        test“. Uporabnik s tem poda izrecno privolitev, da se za potrebe NDT testa IP naslov in drugi zbrani podatki (točka 2.2.1.) obdelujejo in prenašajo izven
        EU. Uporabniki lahko kadarkoli prekličejo izvajanje NDT testa tako, da v mobilni aplikaciji pod rubriko ''Nastavitve'' deaktivirajo opravljanje NDT testa.
        V tem primeru se bo opravil samo Example Test Net.
        </p>
    </body>
</html>
